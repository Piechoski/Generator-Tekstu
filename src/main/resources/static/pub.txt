Jakiś czas temu dwóch moich znajomych zwróciło
uwagę na jedno graffiti. Był to napis: "Kiedy ostatnio robiłeś
coś po raz pierwszy w życiu?". Ziarno zostało posiane i dzięki temu pewien
 czas potem przedzierałem się nocą bez latarki w śniegu po pas przez legendarny tatrzański
 las Wantule (zawsze chciałem tam dotrzeć) mając przypięte do plecaka bezużyteczne tam za
  to zaczepiające się o wszystko narty. Świadomie - pierwszy raz w życiu. Wtedy wpadła
  mi do głowy inna myśl: "Kiedy ostatnio robiłeś coś ostatni raz w życiu?". Szukałem rożnych
   takich chwil w pamięci i oczywiście trochę tego było. Nie chodzi mi o wyjazd na obóz
   harcerski, tylko o takie sprawy które nie są związane z wiekiem. Wiadomo, nie pójdę
   już do liceum i nie będę na długiej przerwie ostatni raz krążył bezmyślnie po korytarzach.